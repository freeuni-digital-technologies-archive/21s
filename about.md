---
title: ამ საგნის შესახებ
nav_order: 2
---


- TOC
{:toc}


## თემატური განაწილება
საგანი გაყოფილია ორ მთავარ ნაწილად

### 1. ტექნოლოგიები
#### მუშაობის პრინციპები
კომპიუტერები, ინტერნეტი, ვებ აპლიკაციები, სერვერები, მონაცემთა ბაზები, ხელოვნური ინტელექტი. ამ საკითხებს განვიხილავთ მაქსიმალურად ზედაპირულად, მაგრამ ასევე დავაკვირდებით კონკრეტულ მაგალითებს - რა პრობლემები არსებობს და როგორ გადაჭრეს იგი კომპიუტერულმა მეცნიერებმა.

#### გავლენა ჩვენზე
სწავლაზე, სამსახურზე, კარიერაზე, პროექტზე, საზოგადოებაზე, პოლიტიკაზე, ადამიანების ურთიერთობებზე. როგორ **გამოვიყენოთ** ეს ტექნოლოგიები და როგორ **დავიცვათ თავი** მათგან.

უმეტეს ტელეფონს აქვს აპლიკაციების გამოყენების სტატისტიკის ნახვის ფუნქცია. თუ არ იცით ჩაწერეთ გუგლში თქვენი ტელეფონის მოდელი და მიაწერეთ "see how much time you spend on apps". მიყევით ინსტრუქციას და ნახეთ ყველაზე მეტად რომელ აპლიკაციას იყენებთ და რამდენ ხანს. თქვენი აზრით, რა გავლენა აქვს ამ დროს თქვენზე?

### 2. კოდის წერა
#### შესავალი კარელის გამოყენებით
პროგრამული ამოცანების აღქმა ბევრად უფრო მარტივია ვიზუალური მაგალითით. საწყისებს ვისწავლით რობოტი კარელის დახმარებით, რომელიც იღებს ბრძანებებს კოდის დახმარებით. ჩვენი დაწერილი კოდით შევეცდებით ამოვხსნათ სხვადასხვა დავალებები.

#### html/css/javascript
საფუძვლების გაგების შემდეგ გადავალთ უფრო პრაქტიკულ მაგალითებზე. ამ საგანში ვსწავლობთ ვებ პროგრამირებას - იმის გამო, რომ არის:
- მარტივი
- პრაქტიკული - მინიმალური ცოდნით შეგიძლია გქონდეს "მუშა" საიტი
- ხელმისაწვდომი - არ მოითხოვს დამატებითი პროგრამების დაყენებას
- პოპულარული - ბევრი რესურსი არის (სამუშაო გარემოს და ინსტრუქციების მხრივ)


## მიზანი - რაში გვჭირდება ამ ყველაფრის სწავლა
### პროგრამირება
- ტექნოლოგიების მუშაობის პრინციპების გამოცდა
- პრობლემის გადაწყვეტის სტრატეგიაზე ზრუნვა - ალგორითმული ფიქრი, დეკომპოზიცია
- პრობლემის გადაწყვეტის ეფექტიანობაზე ზრუნვა
- ვალდებულებების იზოლირება. სწორი და მინიმალური რაოდენობით კომუნიკაცია
- **კრეატიულობისთვის საჭირო გარემოს და უნარ-ჩვევების აღქმა**. ნებისმიერი არარუტინული პასუხისმგებლობა მოითხოვს სწორ მენტალურ მდგომარეობას.
- **ამ უნარების ვარჯიში მყისიერი და ულიმიტო უკუკავშირით**. 

### ციფრული ტექნოლოგიები
- ციფრულ ტექნოლოგიებთან შეხება **თითქმის ყველანაირ საქმიანობაში გვიწევს**. ძირითადი მაგალითებით და საბაზისო ცოდნით გექნებათ შესაძლებლობა, თქვენთვის მნიშვნელოვან ტექნოლოგიებზე ინფორმაცია ეფექტურად მოიძიოთ და გამოიყენოთ. მენეჯერების არაკომპეტენტურობას ხშირად იყენებენ არასწორი პროდუქტებისა თუ იერარქიების მისაყიდად - რაც ზრდის ხარჯებს, ამცირებს ეფექტურობასა და პროდუქტიულობას, იწვევს პერსონალისთვის არაკომფორტული გარემოს შექმნას.
- **ეფექტური და დეცენტრალიზილებული სისტემების შექმნა** კომპიუტერული მეცნიერების ბევრი სფერო ლიბერტალიანული უტოპიაა. ავტორიტარული ხელისუფლებებისა და უფლებების შემზღუდველი რეჟიმების ზრდასთან ერთად მნიშვნელოვანია ვიცოდეთ არჩევანის თავისუფლებაზე დამყარებული სისტემების მუშაობის პრინციპები.
- ჩვენს ყოველდღიურობაზე - ქცევებზე, ფიქრებზე, ემოციებზე გავლენის შემცირება. იმის დანახვა, რამდენად მარტივია ჩვენი კონტროლი ნებისმიერი დაინტერესებული სუბიექტის მიერ - ინდივიდი, კომპანია, კორპორაცია, მედია, პოლიტიკური ორგანიზაცია, სახელმწიფო.

## კომპონენტები
სემესტრის განმავლობაში დაემატება იმ კვირისთვის რელევანტური მასალა

- ლექციები
- სემინარები
- დავალებები
- ბონუსი
- ქვიზები
- ფინალური პროექტი
- ფინალური გამოცდა

## მნიშვნელოვანი
- ინდივიდუალური მუშაობა და შეცდომები 
- ინსტრუქციების წაკითხვა და ფრთხილად შესრულება
- დავალების დაწყება ადრე 
- კითხვების და მაგალითების მოგროვება


## ჩემს შესახებ
[Linkedin](https://www.linkedin.com/in/ia-mgvdliashvili-0b459768/)
- 2014 - ჩავაბარე ESM-ზე
- 2015 
    - გადავედი ბუდაპეშტის ბიზნეს სკოლაში, მარკეტინგის და კომუნიკაციების მიმართულებით
    - ნახევრად დისტანციურად დავიწყე მუშაობა Potters-ში სოციალურ მედიაში. პერიოდულად სტარტეპების ხელმძღვანელებთან ერთად ვმუშაობდი მარკეტინგსა და სტრატეგიაზეც. გუნდში გაერთიანებული იყო  - eventer.ge, wifisher.ge, allads.ge
- 2016
    - გადავედი კომპიუტერული მეცნიერებების ფაკულტეტზე უნივერსიტეტში ELTE
    - ვმუშაობდი სოციალურ მედიაზე Educare-ში. Educare Georgia არის საგანმანათლებლო ფონდი, რომლის მიზანია ინტერნეტის და  თანამედროვე ტექნოლოგიების მეშვეობით, მსოფლიო დონის განათლება საქართველოში მცხოვრები ნებისმიერი ადამიანისათვის ხელმისაწვდომი გახადოს. მათი პროექტები: KhanAcademy ქართულად (უამრავი მოხალისის, ბევრი ფრიუნელი სტუდენტის დახმარებით), <charte.ge> - პლათფორმა, რომლითაც ყოველთვიური დონაციით შეგიძლიათ აჩუქოთ ინტერნეტზე და კომპიუტერებზე წვდომა ლტოლვილებისა სოციალურად დაუცველი მოსწავლეებისთვის
- 2019
    - დავიწყე სტაჟირება კომპანიაში Ericsson. გუნდის პროექტები: [codechecker](https://github.com/Ericsson/codechecker) და [Clang Static Analyzer](https://clang-analyzer.llvm.org/)-ზე მუშაობა Apple/Google ინჟინრებთან ერთად. საბაკალავრო ნაშრომად ავირჩიე გუნდის ხელმძღვანელი პროფესორის ერთ-ერთი ახალი კვლევა და ამაზე ვმუშაობდი.
    - დავასრულე CsBSc. საბაკალავრო ნაშრომი: [Test Case Generation Based on Fuzzing for C++](https://github.com/iarigby/liblibfuzz/blob/master/thesis.pdf)
    - საქართველოში დაბრუნების შემდეგ დავიწყე თავისუფალ უნივერსიტეტში მუშაობა (პროგრამირების პარადიგმები, პროგრამირების მეთოდოლოგიები). ასევე დავიწყეთ ამ საგანზე მუშაობა
    - დავიწყე ნახევრად დისტანციური სტაჟირება ორგანიზაციაში Spatial Sound Institute/4dsound
- 2020
    - სტაჟირების შემდეგ დავიწყე დამფუძნებლის ახალ პროექტებზე მუშაობა ორგანიზაიაში TheWorks Research Institute. პოზიცია Lead Software Prototyping. მოკლედ რომ ავხსნა რაც ვაკეთებ, წესიერად მეც არ ვიცი - სხვადასხვა დარგის მეცნიერებს ვეხმარები კვლევებისთვის საჭირო ნებისმიერი სახის პროგრამული უზრუნველყოფით. რაც არ უნდა დაჭირდეთ - ვსწავლობ, ვერკვევი, ვაკეთებ



